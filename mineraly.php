<?php include '../INCLUDES/head.html'; ?>
<div class="photo-container">
        <img src="../photo/mineraly.jpeg" class="left-element">
        <div class="right-element">
        <h1>MINERAŁY W DIECIE KONIA.</h1>
        <h3>Ich rola, źródła i objawy niedoborów. </h3>
            <br>
            <p>Minerały pełnią bardzo ważną rolę w organizmie konia, dlatego warto je bliżej poznać. 
                Pomoże to bardziej świadomie planować codzienną dietę. 
                Jest to szczególnie istotne u koni w treningu oraz koni hodowlanych. 
                Aby właściwie dbać o organizm swojego podopiecznego trzeba dostarczyć minerały w odpowiednio zbilansowanych proporcjach. 
                Relacja ilościowa ma decydujące znaczenie dla ich przyswajalności, 
                gdyż wchłanianie poszczególnych pierwiastków może być zwiększane lub osłabiane przez podaż pozostałych.</p>
            <br>
            <p> Najbardziej znanymi minerałami z istotną wzajemną względnością są wapń i fosfor, czyli stosunek Ca : P. 
                Szczególnie ważne jest prawidłowe dostarczenie ich w żywieniu źrebiąt i koni rosnących. 
                Dla nich stosunek wapnia do fosforu nie powinien być niższy niż 1,8:1. 
                U koni dorosłych uznawany jest za prawidłowy, gdy wynosi od 1:1 do 3:1. 
                Konie dorosłe mogą tolerować szeroki stosunek Ca:P, wynoszący nawet 5:1. 
                Badania udowodniły, że podaż soli (chlorek sodu) pozytywnie wpływa na wchłanialność obu tych pierwiastków. 
                Nie bez związku w tym układzie jest także magnez. Aby sie poprawnie przyswajał proporcje magnezu do wapnia powinny wynosić około Mg : Ca = 1 : 2. 
                Nadmiar wapnia pogarsza przyswajanie wielu minerałów, w tym właśnie magnezu, fosforu, a także manganu i żelaza.
                Kolejnymi zależnymi od siebie minerałami są żelazo, cynk, miedź i mangan. 
                Dla zdrowych koni ich wzajemny stosunek powinien wynosić Fe : Cu : Zn : Mn = 10 : 1 : 3 : 3, 
                ale w niektórych przypadkach chorób lub dla koni z niedoborami cynku i miedzi powinno wynosić 4 : 1 : 3 : 3. 
                Cynk i miedź u młodych, rosnących koni zaleca się podawać w proporcjach Cu:Zn = 1: 4 do 1 : 5.
                Powyższe dane są zaleconymi wielkościami i mogą być rożne dla koni w zależności od wieku, rasy i obciążenia pracą.</p>
            <br>
            <p>Minerały wpływają na zdrowie, kondycję, wygląd oraz psychikę danego osobnika. 
                Pełnią w organizmie rolę budulcową, a także regulującą przemianę materii, gospodarkę wodną i równowagę kwasowo-zasadową. 
                W skład tkanek i płynów ustrojowych wchodzi około 40 pierwiastków chemicznych. 
                Dzielimy je na makro- i mikroelementy. Makroelementy występują w tkankach w dość dużych ilościach. 
                Ich zapotrzebowanie dzienne u koni szacuje się w gramach. Natomiast mikroelementy w miligramach,
                a nawet ułamkach miligramów, dlatego nazywamy je także śladowymi.</p>
            <br>
            <p>Makroelementy to m.in.: wapń, fosfor, magnez, potas, sód, chlor, siarka. 
                Stanowią 90 proc. wszystkich składników mineralnych w organizmie konia.</p>
            <br>
            <p>Mikroelementy to m.in.: żelazo, miedź, cynk, mangan, kobalt, jod, chrom, selen.</p>
            <br>
            <small>Projekt studencki utworzony przez Sandrę Wiśniewską</small>
        </div>
    </div>


<?php include '../INCLUDES/footer.html'; ?>
